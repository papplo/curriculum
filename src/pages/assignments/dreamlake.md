---
layout: ../../layouts/assignment.astro
title: Dreamlake
client: Dreamlake
published_at: 2021-08-04 00:00:00
period_start: 2018-10-01 00:00:00
period_end: 2020-04-01 00:00:00

role:
  - Senior Frontend-utvecklare
  - Ui/Ux-designer
description: |
  Som senior frontend-utvecklare har jag ansvarat för design och implementering av både interna och externa system för bolagets mångfacetterade e-handelsplattform.
  
tags:
  - Gränssnittsdesign
  - Visuell design
  - Utveckling

teknik:
  - Azure, Git, React, Redux, NextJs, NodeJs, Jest, Cypress, Sketch, GA, Hotjar, Prismic, Zoom
---

Dreamlake är ett produktbolag som erbjuder en plattform för reseagenter, kryssningsspecialister, rederier och andra företag som säljer och marknadsför kryssningar online. Med ett 20-tal av Nordens största aktörer som kunder har Dreamlake påbörjat en revolution kring hur man säljer kryssningar digitalt.

Som senior frontend-utvecklare har jag ansvarat för design och implementering av både interna och externa system för bolagets mångfacetterade e-handelsplattform. Här har jag arbetat i ett agilt team och testat, mätt, designat och utvecklat de vyer och funktionalitet som utgör kundresan när det gäller att söka och boka kryssningar för slutanvändaren.

Klienterna är byggda främst med NodeJs och React, och de anpassas kontinuerligt efter specifika behov i domänen och dess användare i samklang med ett produkttänk för skalbarhet. Feedbackloopen från Dreamlakes kunder har legat till grund för vidareutvecklingen, vilket har lett till att kundkontakt har varit en naturlig del av arbetet.

Mitt arbete på Dreamlake har genomsyrats av ett starkt e-handelstänk i hela tratten med optimering för sökmotorer, mobile first-tänk, skapande av funnels för analys, taggning (GA), i18n, anpassat CMS, heatmaps, anpassning av mailmallar och självklart en analys och tolkning av uppmätt data.
